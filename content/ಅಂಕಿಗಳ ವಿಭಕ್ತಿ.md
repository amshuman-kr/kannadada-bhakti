# ಕನ್ನಡದ ಸಂಖ್ಯೆಗಳಲ್ಲಿ ಅಡಗಿರುವ ವಿಭಕ್ತಿಗಳು
## ಪ್ರಸ್ತಾವನೆ
ಒಂದರಿಂದ ಹತ್ತರವರೆಗಿನ ಸಂಖ್ಯೆಗಳು ಸ್ವತಂತ್ರ ಪದಗಳು. ಆದರೆ ಹನ್ನೊಂದರ ನಂತರದ ಸಂಖ್ಯೆಗಳು ಸಮಸ್ತ ಪದಗಳು.
ಅದರಲ್ಲೂ ಹನ್ನೊಂದರಿಂದ ಹದಿನೆಂಟರವರೆಗಿನವು ಬೇರೆಯವುಗಳಂತಲ್ಲ.ಅವುಗಳ ಹುಟ್ಟನ್ನು ಹಳಗನ್ನಡದ ಹಿನ್ನೆಲೆಯಿಟ್ಟುಕೊಂಡು ನೋಡೋಣ.
11 - 18 ರಲ್ಲಿ ಹುದುಗಿರುವ ಪಂಚಮೀ ವಿಭಕ್ತಿ ಕನ್ನಡದಲ್ಲಿ ಮಾತ್ರ ಇರುವ ಸ್ವಾರಸ್ಯ.

-ಗಣೇಶಕೃಷ್ಣ ಶಂಕರತೋಟ

## ಹದಿಮೂರು
ಈ ಅಧ್ಯಯನವನ್ನು 13 ಹದಿಮೂರರಿಂದ ಆರಂಭಿಸೋಣ. ಹನ್ನೊಂದು ಹನ್ನೆರಡುಗಳು ಯಾಕಲ್ಲವೆಂದು ಮುಂದೆ ವಿಷದವಾಗುತ್ತದೆ.
ಹದಿಮೂರರಲ್ಲಿ ಇರುವ ಹತ್ತು ಮತ್ತು ಮೂರು ಎಂಬ ಎರಡು ಭಾಗಗಳನ್ನು ನೋಡಬೇಕು. ಅವುಗಳ ಮಧ್ಯೆ ಇರುವ ಸಂಬಂಧ ನೋಡಬೇಕು.
ಹತ್ತರ ಮೂರೇ, ಹತ್ತು ಮತ್ತು ಮೂರೇ, ಹತ್ತರ ನಂತರ ಮೂರೇ ?
### ಹತ್ತು
ನಾಮಪದಗಳ ನಡುವಿನ ಸಂಬಂಧವನ್ನು ನಾವು ವಿಭಕ್ತಿಯಿಂದ ತೋರಿಸುತ್ತೇವೆ.
