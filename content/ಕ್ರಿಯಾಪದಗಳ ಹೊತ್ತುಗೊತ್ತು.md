# ಕ್ರಿಯಾಪದಗಳ ಹೊತ್ತುಗೊತ್ತು

## ಪರಿವಿಡಿ

- [ಕ್ರಿಯಾಪದಗಳ ಹೊತ್ತುಗೊತ್ತು](#ಕ್ರಿಯಾಪದಗಳ-ಹೊತ್ತುಗೊತ್ತು)
- [ಪರಿವಿಡಿ](#ಪರಿವಿಡಿ)
- [ಪರವಾನಗಿ / License](#ಪರವಾನಗಿ--license)
- [ಬರೆಹಗಾರರು / Authors](#ಬರೆಹಗಾರರು--authors)
- [ಪ್ರಸ್ತಾವನೆ](#ಪ್ರಸ್ತಾವನೆ)
  - [ಅಪ್ತಸ್ತುತತೆ](#ಅಪ್ತಸ್ತುತತೆ)
- [ಕೇಶಿರಾಜನ ಶಬ್ದಮಣಿದರ್ಪಣದಲ್ಲಿ](#ಕೇಶಿರಾಜನ-ಶಬ್ದಮಣಿದರ್ಪಣದಲ್ಲಿ)
  - [ಸೂತ್ರ <a href="https://archive.org/details/abdamaidarpaa00kirjuoft/page/302/mode/2up" rel="nofollow">೨೧೫</a>](https://archive.org/details/abdamaidarpaa00kirjuoft/page/302/mode/2up)
  - [ಸೂತ್ರ <a href="https://archive.org/details/abdamaidarpaa00kirjuoft/page/308/mode/2up" rel="nofollow">೨೨೦</a>](https://archive.org/details/abdamaidarpaa00kirjuoft/page/308/mode/2up)
- [ಬೇರೆ ಕೆಲವು ದ್ರಾವಿಡಭಾಷೆಗಳೊಂದಿಗೆ ಹೋಲಿಕೆ](#ಬೇರೆ-ಕೆಲವು-ದ್ರಾವಿಡಭಾಷೆಗಳೊಂದಿಗೆ-ಹೋಲಿಕೆ)
  - [ಪರಿಭಾಷೆಯ ಗುರುತುಗಳ ಪಟ್ಟಿ](#ಪರಿಭಾಷೆಯ-ಗುರುತುಗಳ-ಪಟ್ಟಿ)
  - [ಭೂತ/ಹಿಂದಿನ ಕಾಲದ ಕ್ರಿಯಾಪದರೂಪಗಳು](#ಭೂತಹಿಂದಿನ-ಕಾಲದ-ಕ್ರಿಯಾಪದರೂಪಗಳು)
  - [ವರ್ತಮಾನ/ನಡೆಯುತ್ತಿರುವ, ಭವಿಷ್ಯತ್/ಮುಂದೆ ನಡೆಯಲಿರುವ ಕಾಲದ ಕ್ರಿಯಾಪದರೂಪಗಳು](#ವರ್ತಮಾನನಡೆಯುತ್ತಿರುವ-ಭವಿಷ್ಯತ್ಮುಂದೆ-ನಡೆಯಲಿರುವ-ಕಾಲದ-ಕ್ರಿಯಾಪದರೂಪಗಳು)
  - [ಕ್ರಿಯೆಯ ಅಲ್ಲಗಳೆಯುವ ಕ್ರಿಯಾಪದರೂಪಗಳು](#ಕ್ರಿಯೆಯ-ಅಲ್ಲಗಳೆಯುವ-ಕ್ರಿಯಾಪದರೂಪಗಳು)
  - [ವಿಧ್ಯರ್ಥಕ, ಅಂದರೆ, ಅಪ್ಪಣೆ ಅಥವಾ ಬೇಡಿಕೆ ಮಾಡುವ ಕ್ರಿಯಾಪದರೂಪಗಳು](#ವಿಧ್ಯರ್ಥಕ-ಅಂದರೆ-ಅಪ್ಪಣೆ-ಅಥವಾ-ಬೇಡಿಕೆ-ಮಾಡುವ-ಕ್ರಿಯಾಪದರೂಪಗಳು)
- [ಸಾರಾಂಶ](#ಸಾರಾಂಶ)
- [ತಿದ್ದುಪಡಿ](#ತಿದ್ದುಪಡಿ)

## ಪರವಾನಗಿ / License

[![GNU GENERAL PUBLIC LICENSE Version 3, 29 June 2007](https://www.gnu.org/graphics/gplv3-127x51.png) ![Creative Commons Attribution-NonCommercial-NoDerivatives 4.0 International License](https://i.creativecommons.org/l/by-nc-nd/4.0/88x31.png)](../README.md#ಪರವಾನಗಿ--license)

## ಬರೆಹಗಾರರು / Authors

- [ಅಂಶುಮಾನ್ ಕೆ ಆರ್](https://github.com/amshuman-kr)

## ಪ್ರಸ್ತಾವನೆ

ಕನ್ನಡ ಮತ್ತಿತರ ದ್ರಾವಿಡಭಾಷೆಗಳಲ್ಲಿ, ಸರಳವಾದ ಮೂಲ ಕ್ರಿಯಾಪದರೂಪಗಳು, ಅಂದರೆ, ವಾಕ್ಯವನ್ನು ತಮ್ಮ ಬಲದಿಂದಲೇ ಪೂರ್ಣಗೊಳಿಸಬಲ್ಲವು (ಇವುಗಳನ್ನು [`finite verbs`](https://en.wikipedia.org/wiki/Finite_verb) ಎನ್ನುತ್ತಾರೆ), ಮುಖ್ಯವಾಗಿ ಮೂರೇ ಬಗೆಯವು.

1. ವರ್ತಮಾನಕಾಲವನ್ನೋ ಅಥವಾ ಭವಿಷ್ಯತ್ಕಾಲವನ್ನೋ ಸೂಚಿಸುವ, ಅಂದರೆ, ಈಗ ನಡೆಯುತ್ತಿರುವುದನ್ನೋ, ನಡೆಯಲಿರುವುದನ್ನೋ ಅಥವಾ ಮುಂದಿನ ಕಾಲದಲ್ಲಿ ನಡೆಯಲಿರುವುದನ್ನೋ ಸೂಚಿಸುವ, `-ಪ್/-ವ್` ಪ್ರತ್ಯಯಗಳಿರುವ ರೂಪಗಳು.
ಉದಾಹರಣೆಗೆ, `ಹೇಳುವೆನು`, `ಕೊಡುವನು`, `ಕಾಣುವಳು`, `ಸೋಲುವರು`, `ತಿನ್ನುವುದು`, `ಬರುವವು/ಬರುವುವು` ಇತ್ಯಾದಿ.

1. ಭೂತಕಾಲವನ್ನು, ಅಂದರೆ, ಹಿಂದಿನ ಕಾಲದಲ್ಲಿ ನಡೆದಿರುವುದನ್ನು ಸೂಚಿಸುವ `-ದ್` ಪ್ರತ್ಯಯ ಅಥವಾ ಅದರ `-ತ್/-ಟ್/-ಡ್` ಎಂಬ ಬೇರೆ ರೂಪಗಳಲ್ಲೊಂದಿರುವ ರೂಪಗಳು.
ಉದಾಹರಣೆಗೆ, `ಹೇಳಿದೆನು`, `ಕೊಟ್ಟನು`, `ಕಂಡಳು`, `ಸೋತರು`, `ತಿಂದಿತು`, `ಬಂದವು/ಬಂದುವು` ಇತ್ಯಾದಿ.

1. ಕ್ರಿಯೆಯನ್ನು ಅಲ್ಲಗಳೆಯುವ ರೂಪಗಳು.
ಉದಾಹರಣೆಗೆ, `ಹೇಳೆನು`, `ಕೊಡನು`, `ಕಾಣಳು`, `ಸೋಲರು`, `ತಿನ್ನರು`, `ಬಾರವು` ಇತ್ಯಾದಿ.

ಈ ವ್ಯವಸ್ಥೆಯ ಹಿಂದೆ ಇರಬಹುದಾದ ತಾರ್ಕಿಕತೆಯನ್ನು (logic) ಅರಸುವುದೇ, ಈ ಸಂಶೋಧನಾತ್ಮಕ ಲೇಖನದ ಮುಖ್ಯ ಗುರಿ.

### ಅಪ್ತಸ್ತುತತೆ

ಕನ್ನಡದಲ್ಲಿ ಇನ್ನೂ ಸೂಕ್ಷ್ಮವಾದ ಅರ್ಥವ್ಯತ್ಯಾಸಗಳನ್ನು ಸೂಚಿಸಲು ಬೇರೆ ಹಲವು ಕ್ರಿಯಾಪದ ರೂಪಗಳಿವೆ.
ಉದಾಹರಣೆಗೆ, `ಮಾಡುತ್ತೇನೆ`, `ಕೊಟ್ಟಿದ್ದನು`, `ಕಾಣುತ್ತಿದ್ದಳು`, `ಸೋತಿರುವರು`, `ಹಾಡುತ್ತಿರುವರು`, `ತಿನ್ನುವುದಿಲ್ಲ`, `ಬಂದಿಲ್ಲ` ಇತ್ಯಾದಿ.
ಇಂತಹ ರೂಪಗಳನ್ನು ಇಲ್ಲಿ ಪರಿಗಣಿಸಿಲ್ಲ.

## ಕೇಶಿರಾಜನ ಶಬ್ದಮಣಿದರ್ಪಣದಲ್ಲಿ

ಈ ವಿಚಾರವಾಗಿ, [ಕೇಶೀರಾಜ](https://kn.wikipedia.org/wiki/ಕೇಶಿರಾಜ)ನ [ಶಬ್ದಮಣಿದರ್ಪಣ](https://kn.wikipedia.org/wiki/ಕೇಶಿರಾಜ#ಶಬ್ದಮಣಿದರ್ಪಣ)ದಲ್ಲಿ ಇಂತಿದೆ.

### ಸೂತ್ರ [೨೧೫](https://archive.org/details/abdamaidarpaa00kirjuoft/page/302/mode/2up)

<pre>
ಕ್ರಿಯೆಯರ್ಥದ ಮೂಲಂ ಪ್ರ-
ತ್ಯಯರಹಿತಂ ಧಾತುವದನಭಾವಕ್ರಿಯೆಯೊ- |
ಳ್ನಿಯತಂ ನಿಶ್ಚಯಿಪುದು ಬುಧ-
ಚಯಮಾಧಾತುಗೆ ವಿಭಕ್ತಿಯಾಱಾಗಿರ್ಕುಂ. ||

ವೃತ್ತಿ - ಕ್ರಿಯಾರ್ಥದ ಮೂಲಂ ವಿಭಕ್ತಿರಹಿತಮುಂ ಧಾತುವೆಂಬುದು; ಆ ಧಾತುವಂ, ಪ್ರತಿಷೇಧಕ್ರಿಯೆಯಂ ಕಳೆಯೆ, ಕಾಣಲಕ್ಕುಂ; ಆ ಧಾತುಗಳ್ಗೆ
ವಿಭಕ್ತಿಗಳಾಱಾಗಿರ್ಪುವು.

ಪ್ರಯೋಗಂ -

ಧಾತು ನಿಶ್ಚಯಕ್ಕೆ - ಮಾಡಿದಂ ಎಂಬ ಕ್ರಿಯೆಗೆ ಪ್ರತಿಷೇಧಮಾಗೆ, ಮಾಡಂ ಬಂದಿರ್ಪುದು; ಅಲ್ಲಿ ಅಮ್‌ ಎಂಬ ವಿಭಕ್ಕ್ತಿಯಂ ಕಳೆಯೆ, ಮಾಡು ಎಂದೆ ನಿಲ್ವುದು. ಈ ತೆಱದಿಂ--ಕೂಡು, ನೋಡು, ತೀಡು,ಕಾಡು, ಸೂಡು ಎಂಬಿವಾದಿಯಾಗಱಿವುದು?,
</pre>

### ಸೂತ್ರ [೨೨೦](https://archive.org/details/abdamaidarpaa00kirjuoft/page/308/mode/2up)

<pre>
ದದಪವಕಾರಂಗಳ್ತ-
ಪ್ಪದೆ ಕಾಲತ್ರಯವಿಭಕ್ತಿಮೂಲದೊಳಕ್ಕುಂ |
ದದಪಾದಿಗಿದಾಗಮಮ-
ಪ್ಪುದು ವತ್ವಕ್ಕಿಲ್ಲದುಂ ತ್ರಿವಚನಾನುಗತಂ ||

ವೃತ್ತಿ - ದ, ದಪ, ವ ಎಂಬಾಗಮಂಗಳ್‌ ಪೋದ ವರ್ತಿಪ ಬರ್ಪ ಕಾಲ ತ್ರಯಂಗಳ್ಗೆ ಸೂಚಕಂಗಳಾಗಿ, ಪುರುಷತ್ರಯಂಗಳ ವಿಭಕ್ಕಿಗಳ ಮೊದಲೊಳಪ್ಪುವು ; ದ ದಪಂಗಳ ಪೆಱಗೆ, ವಚನತ್ರಯದ ಮೇರೆಯಿಲ್ಲದೆ, ಉಕಾರಾಂತಕ್ಕೆ ಇದಾಗಮಮಕ್ಕುಂ; ಭವಿಷ್ಯಂತಿಯ ವಕಾರಕ್ಕೆಯುಂ ಎಕಾರಾಂತ ಇಕಾರಾಂತ ಮ್ಯಂಜನಾಂತಂಗಳ್ಗೆ ಪರಮಾದ ದ ದಪಂಗಳ್ಗೆಯುಂ ಇದಾಗಮಮಿಲ್ಲ.

ಪ್ರಯೋಗಂ -

ದಕಾರಕ್ಕೆ - ಪಡೆದಂ, ಗೆಲ್ಲಂ, ಇಡಿದಂ, ಸೇಳ್ಸಂ.
    "ಪಡೆದಂ ರಜೋಧಿಕಂ ಬಿದಿ- |
    ಪೆಡೆವಣಿಯಂ ಫಣಿಯ . . . . . ."            || 498 ||
    ". . . . . . .ಒರ್ಬನೆ ಗೆಲ್ದಂ"               || 499 ||

ದಪಕ್ಕೆ - ಎತ್ತಿದಪಂ, ಒತ್ತಿದಪಂ, ತಂದಪಂ, ಮಾಡಿದಪಂ.
    "ವುಸಂತರಾಜನೆೞ್ತಿಂದಪನಿಂದು ನಾಳೆ ಬರ್ದುಕಿಲ್ಲ ವಿಯೋಗಿಗೆ" || 500 ||
    "ಮಾಡಿದಪಂ ಖಳಸಮಿತಿಗೆ |
    ಕೇಡಂ. . . . . . . . ."                   || 501 ||

ವಕಾರಕ್ಕೆ - ಕುಡುವಂ, ಉಡುವಂ, ಪಿಡಿವಂ.
    ". . . .ಬಿಡುವಂತೆ ಕೈದುವಿಡಿವಂ."               || 502 ||
    ".....ವಿಷ್ಣುಪಡೆವಂ ಮತ್ಸ್ಯಾವತಾರಕ್ಕೆ..."           || 503 ||

ಉಕಾರಾಂತಕ್ಕೆ ಇದಾಗಮಮಪ್ಪುದರ್ಕೆ - ನೋಡಿದಂ, ಬೇಡಿದೆಂ, ಸಾರಿಸಿದಂ, ತೂಗಿದಂ, ಬಾಗಿದಂ, ಮಾಡಿದಪಂ, ಎತ್ತಿದಪಂ.
    "ಒರ್ವನೆ ಮತ್ಸ್ಯನಂ ತಳರೆ ತಾಗಿದನಾಜಿಯೊಳ್‌"          || 504 ||
    ". . . . . .ನೃಪತಿ ಕೆಡಿಸಿದನಾ ನಾಡಂ"           || 505 ||
    ". . . . ಅಂಜಿಸಿದಪಂ ಮೂಲೋಕಮಂ ತಾರಕಂ"     || 506 ||
    "ಸಾಧಿಸಿದಪನಿಂತು ಕಂತು ವಿರಹಿವ್ರಜಮಂ"             || 507 ||

ಭವಿಷ್ಯಂತಿಯ ವಕಾರಕ್ಕೆಯುಂ ವಿಕಾರಾಂತ ಇಕಾರಾಂತ ಮ್ಯಂಜ ನಾಂತಂಗಳ್ಗೆ ಇದಾಗಮಮಿಲ್ಲದುದರ್ಕೆ - ಬಿರಿವಂ, ಮುಚ್ಚುವೆಂ, ನಡೆವಂ,
ಮಾಡುವಂ; - ಪಡೆದಂ, ಪಡೆದಪಂ; ಸಿಡಿದಂ, ಸಿಡಿದಪಂ; ಕೞಲ್ದಂ, ಕೞಲ್ದಪಂ.
    ". . . . . . .ಇನಂ- |
    ತುಹಿನಾದ್ರೀಂದ್ರಮನೊತ್ತುಗೊಂಡು ನಡೆವಂ. . . . .
    . . . . .ಮರುತ್ತರಂಗಿಣಿಯನಂದಾಲಿಂಗನಂ ಮಾಡುವಂ" || 508 ||
</pre>

### ಸೂತ್ರ [೨೨೧](https://archive.org/details/abdamaidarpaa00kirjuoft/page/310/mode/2up)

<pre>
ಪರಿಭಾವಿಸಿ ಕಾಲತ್ರಯ
ಪರಿಣಾಮಿಗಳೆನಿಸಿ ನೆಗೞ್ದ ಮೂಱುಂ ಕ್ರಿಯೆಯೊಳ್‌ |
ನಿರುತಂ ಪ್ರತಿಷೇಧಕ್ರಿಯೆ
ಬರೆ ಭೂತಾರ್ಥದೊಳೆಸಲ್ವುದೆಂಬರ್ ‌ಪಿರಿಯರ್ ||

ವೃತ್ತಿ — ಕಾಲತ್ರಯಂಗಳಂ ಪೇೞ್ದ ಮೂಱು ಕ್ರಿಯಾಪದಂಗಳಲ್ಲಿ ಪ್ರತಿಷೇಧಕ್ರಿಯೆ ಬರೆ, ಭೂತವತಿಯಾಗಿಯೇ ಸಲ್ವುದು.

ಪ್ರಯೋಗಂ - ಮಾಡಿದನೆಂಬುದರ್ಕೆ ಮಾಡಂ, ಮಾಡಿದಪನೆಂಬುದರ್ಕಂ ಮಾಡಂ, ಮಾಡುವನೆಂಬುದರ್ಕಂ ಮಾಡಂ.
</pre>

### ಸೂತ್ರ [೨೩೧](https://archive.org/details/abdamaidarpaa00kirjuoft/page/328/mode/2up)

<pre>
ನೆಗೞ್ದಿರ್ದ ರೇಫಱೞನಾಂ-
ತಗಾಂತಸಾಂತೋತ್ವದಿದಿರ ವತ್ವಂ ಪತ್ವಂ |
ಪುಗುಗುಂ ದ್ರಿತ್ವಂ ಮೇಣ್‌ ಸುಗು
ಯುಗಕ್ಕೆ ಲೋಪೋಕ್ತಿ ನಾಂತಣಾಂತಂ ಬತ್ವಂ ||

ವೃತ್ತಿ — ರೇಫೆಱಕಾರೞಕಾರನಕಾರಗಕಾರಸಕಾರಓಕಾರಾಂತದ ಧಾತುವಿನ ಪರದ ಭವಿಷ್ಯಂತಿಯ ವಕಾರಕ್ಕೆ ಪಕಾರಮಕ್ಕುಂ; ಅದರ್ಕೆ ವಿಕಲ್ಪದಿಂ ದ್ವಿತ್ವಮುಮಕ್ಕುಂ; ಗಾಂತಸಾಂತಧಾತುವಿನ ಕಡೆಗೆಲ್ಲಿಯುಂ ಲೋಪಮಕ್ಕುಂ. ನಾಂತಣಾಂತಂಗಳ ಪರದ ವತ್ವಕ್ಕೆ ಬತ್ವಂಕ್ಕುಂ.

ಪ್ರಯೋಗಂ -

ರೇಫಕ್ಕೆ — ತೊರ್ಪಂ, ಬರ್ಪಂ, ತರ್ಪಂ, ಇರ್ಪಂ;
    "ಆ ಪುರದೊಳಿರ್ಪನಿನಕುಲದೀಪಂ ವಿಪುಲಪ್ರತಾಪಂ"          || 563 |

ಱಕಾರಕ್ಕೆ - ಆರ್ಪಂ, ತೋರ್ಪಂ, ಮಾರ್ಪಂ.
    "ಮಾರ್ಜೆಡೆಗೆ ಜಗ ಬಾಳ ಕೂರ್ಪಂ ತೋರ್ಪಂ"             || 564 ||
    
ೞಕಾರಕ್ಕೆ - ಅೞ್ಪಂ, ಅಗೞ್ಪಂ, ಕೀೞ್ಪಂ.

ಡಕಾರಕಾದೇಶಮಾದ ೞಕಾರಕ್ಕೆ - ಬೆಗೞ್ಪಂ, ಬಿಸುೞ್ಪಂ, ನೋೞ್ಪಂ, ಬೇೞ್ಪಂ, ಮಾೞ್ಪಂ.

ನಕಾರಕ್ಕೆ - ಆಂಪಂ, ನೋಂಪಂ, ಸೀಂಪಂ.
    "ಮಲೆದು ನರನೊಳಾಂಪಂ ಗಾಂಪಂ"                    || 565 ||

ಗಾಂತಕ್ಕೆ - ಪೋಪಂ, ತಾಪಂ, ತೂಪಂ.
    "ತೊಳಪ ದಂತಮರೀಚಿಸಂತತಿ ಪರ್ವೆ ಬಳ್ಳಳಂ. . . .ನೀಳ್ದು"  || 566 ||
    ". . . .ಲಲಾಟದೊಳ್‌ ಮಿಱುಪ ಕಣ್ಣುರಿಯಂತೆ"          || 567 ||

ಸಾಂತಕ್ಕೆ - ತರಿಪೂ, ಬರಿಪಂ, ಇರಿಪಂ, ಬೆಸಪಂ, ಕಾಪಂ.
    "ನನ್ನೊಡನೆ ಏಂದು ಭಾಗಮಂ ಬರಿಪುದು."               || 568 ||

ಒಕಾರಕೆ - ಓಪಂ.

ದ್ವಿತ್ವಕ್ಕೆ - ತೊಳಪ್ಪಂ; ಬೆಳಪ್ಪಂ; ಉದಯಿಪ್ಪಂ.
    "ಉದಯಿಪ್ಪ ಗಂಡಮಾರ್ತಾಂಡನಲರ್ಚುಗೆಮ್ಮಂ ಗೆಲ್ದು ಬೆಳಪ್ಪನೀಗೆ ಬೀರಂಗಳಂ" || 569 ||

ಗಕಾರ ಸಕಾರಂಗಳ ಲೋಪಕ್ಕೆ - ಪೋಪಂ, ತಾಪಂ, ಮಿಱುಪಂ; ತರಿಪಂ, ಬರಿಪಂ, ಇರಿಪಂ.

ಬಕಾರಕ್ಕೆ — ನಾಂಬಂ, ಐಂಬಂ, ತಿಂಬಂ.
    "ಅದು ಪಣ್ಣ ಇದು ಪೋಗು ನೀನುಮಾನುಂ ತಿಂಬಂ"        || 570 ||
    
ಉಣ್ಬಂ, ಕಾಣ್ಬಂ, ಪೂಣ್ಬಂ.
    "ತಿರಿದುಣ್ಬಂ ಹರನನ್ಸಿ ಕಾಡಕಸವಂ ತಿಂದಿರ್ದ. . . ."      || 571 ||
</pre>

### ಸೂತ್ರ [೨೩೨](https://archive.org/details/abdamaidarpaa00kirjuoft/page/330/mode/2up)

<pre>
ದಪದ ಪಕಾರಕ್ಕಂ ಸಂ-
ದಿಪುದು ವಿಕಲ್ಪದೆ ಬುಧರ್ಕಳಿಂ ದ್ವಿತ್ವಂ ಸಂ- |
ದಿಪುದು ನಕಾರಂ ನೋಧಾ-
ತುಪರದೊಳಾ ದದಪಮೊದವೆ ನೋಗಂ ಹ್ರಸ್ವಂ ||

ವೃತ್ತಿ - ವಿಕಲ್ಪದಿಂ ದಪದ ಪಕಾರಕ್ಕಂ ದ್ವಿತ್ವಮಕ್ಕುಂ. ದ ದಪಂಗಳೊದವೆ ನೋಧಾತುವಿನ ಪರದೊಳ್ ನಕಾರಮುಂ ಸೋಗೆ ಹ್ರಸ್ವಮುಂ
ಅಕ್ಟುಂ. ಸಮುಚ್ಚಯದಿಂ ಬೇ ಎಂಬ ಧಾತುಗಮಂತೆ.

ಪ್ರಯೋಗಂ -

ದ್ವಿತ್ತವಿಕಲ್ಪಕ್ಕೆ - ಬರೆದಪಂ, ಬರೆದಪ್ಪಂ; ಕರೆದಂ, ಕರೆದಪ್ಪಂ, ನಿಲಿಸಿದಪಂ, ನಿಲಿಸಿದಪುಂ; ಇಱಿದಪಂ, ಇಱಿದಪ್ಪಂ.
    ". . .ಮಗಧೇಶನಂ ನಿಲಿಸಿದಪ್ಪಂ ಚೋಳನಂ ಭಾಷೆಯಂ |
    ಹರಿ ಕೇಳ್. . . . . . . . . . ."             || 572 ||

ನೋಬೇಧಾತುಗಳ್ಗೆ — ನೊಂದಂ, ನೊಂದಪಂ; ಬೆಂದಂ, ಬೆಂದಪಂ.
</pre>

## ಬೇರೆ ಕೆಲವು ದ್ರಾವಿಡಭಾಷೆಗಳೊಂದಿಗೆ ಹೋಲಿಕೆ

### ಪರಿಭಾಷೆಯ ಗುರುತುಗಳ ಪಟ್ಟಿ

ಗುರುತು | ಅರ್ಥ
--- | ---
೧ಪು | ಉತ್ತಮಪುರುಷ
೨ಪು | ಮಧ್ಯಮಪುರುಷ
೩ಪು | ಪ್ರಥಮಪುರುಷ
ಪುಂ | ಪುಲ್ಲಿಂಗ
ಸ್ತ್ರೀ | ಸ್ತ್ರೀಲಿಂಗ
ನಪುಂ | ನಪುಂಸಕಲಿಂಗ
ಪುಂಸ್ತ್ರೀ | ಪುಂಸ್ತ್ರೀಲಿಂಗ, ಹೆಚ್ಚಾಗಿ ಬಹುವಚನದಲ್ಲಿ
ತ್ರಿ | ತ್ರಿಲಿಂಗ, ಹೆಚ್ಚಾಗಿ ಉತ್ತಮಪುುಷ, ಮಧ್ಯಮಪುರುಷಗಳಲ್ಲಿ
ಏಕ | ಏಕವಚನ
ಬಹು | ಬಹುವಚನ
ವಿಧಿ | ವಿಧ್ಯರ್ಥಕ (ಅಪ್ಪಣೆ, ಬೇಡಿಕೆ)
ಅಲ್ಲ | (ಕ್ರಿಯೆಯ) ಅಲ್ಲಗಳೆಯುವಿಕೆ

### ಭೂತ/ಹಿಂದಿನ ಕಾಲದ ಕ್ರಿಯಾಪದರೂಪಗಳು

ಆಖ್ಯಾತಗಳು | ಹಳಗನ್ನಡ | ಹೊಸಗನ್ನಡ | ತಮಿಳು | ತುಳು | ಹಳೆ ತೆಲುಗು | ಹೊಸ ತೆಲುಗು
--- | --- | --- | --- | --- | --- | ---
೧ಪು ತ್ರಿ ಏಕ | ಇರ್ದೆನ್, ಇತ್ತೆನ್, ಇಟ್ಟೆನ್ | ಇದ್ದೆ/ಇದ್ದೆನು, ಕಂಡೆ/ಕಂಡೆನು, ಕೊಟ್ಟೆ/ಕೊಟ್ಟೆನು, ಇತ್ತೆ/ಇತ್ತೆನು | ಇರು್ನ್ದೇನ್, ಸಾಪಿಟ್ಟೇನ್, ಒಡೆಚ್ಚೇನ್ | ಇತ್ತೆ್, ಬತ್ತೆ್, ಪೋತೆ್, ಕೇಂಡೆ್ ಕಟ್ಟ್ಯೆ್ | ಅಂಟಿತಿನಿ, ಚೂಚಿತಿನಿ | ಅನ್ನಾನು, ಚೂಸೇ್ನು
೧ಪು ತ್ರಿ ಬಹು | ಇರ್ದೆಮ್/ಇರ್ದೆವು | ಇದ್ದೆವು | ಇರು್ನ್ದೋಮ್ | ಇತ್ತ/ಇತ್ತೊ, ಕಟ್ಟ್ಯ/ಕಟ್ಟ್ಯೊ | ಅಂಟಿತಿಮಿ, ಚೂಚಿತಿಮಿ | ಅನ್ನಾಮ್(ಉ), ಚೂಸೇ್ವು
೨ಪು ತ್ರಿ ಏಕ | ಇರ್ದಯ್/ಇರ್ದೆ | ಇದ್ದೆ/ಇದ್ದಿ | ಇರು್ನ್ದೇ | ಇತ್ತ, ಕಟ್ಟ್ಯ | ಅಂಟಿತಿವಿ, ಚೂಚಿತಿವಿ | ಅನ್ನಾವ್(ಉ), ಚೂಸೇ್ವು
೨ಪು ತ್ರಿ ಬಹು | ಇರ್ದಿರ್ | ಇದ್ದಿರಿ | ಇರು್ನ್ದಿನ್ಗ | ಇತ್ತರು್, ಕಟ್ಟ್ಯರು್ | ಅಂಟಿತಿರಿ, ಚೂಚಿತಿರಿ | ಅನ್ನಾರು, ಚೂಸೇ್ರು
೩ಪು ಪುಂ ಏಕ | ಇರ್ದನ್ | ಇದ್ದನು | ಇರು್ನ್ದಾನ್ | ಇತ್ತೆ, ಕಟ್ಟ್ಯೆ | ಅನೆನು/ಅನಿಯೆನು, ಚೂಚೆನು | ಅನ್ನಾಡು, ಚೂಸೇ್ಡು
೩ಪು ಸ್ತ್ರೀ ಏಕ | ಇರ್ದಳ್ | ಇದ್ದಳು | ಇರು್ನ್ದಾ(ಳ್?) | ಇತ್ತಳು್ ಕಟ್ಟ್ಯಳು್ | ಅನೆನು/ಅನಿಯೆನು, ಚೂಚೆನು | ಅನ್ನದಿ, ಚೂಸಿಂದಿ
೩ಪು ಪುಂಸ್ತ್ರೀ ಬಹು | ಇರ್ದರ್ | ಇದ್ದರು | ಇರು್ನ್ದಾರ್ | ಇತ್ತೆರು್, ಕಟ್ಟ್ಯೆರು್ | ಅನಿರಿ, ಚೂಚಿರಿ | ಅನ್ನಾರು, ಚೂಸೇ್ನು?
3ಪು ನಪುಂ ಏಕ | ಇರ್ದುದು, ಮುಟ್ಟಿತು, ಓಡಿತ್ತು, ಇರ್ದತ್ತು | ಇದ್ದುದು/ಇತ್ತು | ಇರು್ನ್ದದು್ | ಇತ್ತು್ಂಡು್/ಇತ್ತು್ನು್, ಕಟ್ಟು್ಂಡು್/ಕಟ್ಟು್ನು್ | ಅನೆನು/ಅನಿಯೆನು, ಚೂಚೆನು | ಅನ್ನಾದಿ, ಚೂಸಿಂದಿ
೩ಪು ನಪುಂ ಬಹು | ಇರ್ದುವು | ಇದ್ದುವು/ಇದ್ದವು | | ಇತ್ತ/ಇತ್ತೊ, ಕಟ್ಟ್ಯ/ಕಟ್ಟ್ಯೊ | | ಅನ್ನಾಯ್(ಇ), ಚೂಸೇ್ಯ್


### ವರ್ತಮಾನ/ನಡೆಯುತ್ತಿರುವ, ಭವಿಷ್ಯತ್/ಮುಂದೆ ನಡೆಯಲಿರುವ ಕಾಲದ ಕ್ರಿಯಾಪದರೂಪಗಳು

ಆಖ್ಯಾತಗಳು | ಹಳಗನ್ನಡ | ಹೊಸಗನ್ನಡ | ತಮಿಳು | ತುಳು | ಹಳೆ ತೆಲುಗು | ಹೊಸ ತೆಲುಗು
--- | --- | --- | --- | --- | --- | ---
೧ಪು ತ್ರಿ ಏಕ | ಇರ್ಪೆನ್, ಬರ್ಪೆನ್, ಪೇಳ್ವೆನ್, ಮಾಳ್ಪೆನ್/ಮಾಡುವೆನ್ | ಇರುವೆ/ಇರುವೆನು, ಬರುವೆ/ಬರುವೆನು, ಹೇಳುವೆ/ ಹೇಳುವೆನು, ಮಾಡುವೆ/ಮಾಡುವೆನು | ಇರು್ಪ್ಪೇನ್, ಸಾಪ್ಪಿಡುವೇನ್, ಒಡೆಪ್ಪೇನ್ | ಇಪ್ಪೆ್?/ಇಪ್ಪುವೆ್, ಬರ್ಪೆ್, ಪೋಪೆ್, ಕೇಣ್ಪೆ್, ಕಟ್ಟು್ಪೆ್ | ಅಂದುನು/ಅನೆದನು, ಚೂತುನು/ಚೂಚೆದನು | ಅಂಟಾನು, ಚೂಸ್ತಾನು
೧ಪು ತ್ರಿ ಬಹು | ಇರ್ಪೆಮ್/ಇರ್ಪೆವು, ಪೇಳ್ವೆಮ್/ಪೇಳ್ವೆವು | ಇರುವೆವು, ಹೇಳುವೆವು | ಇರು್ಪ್ಪೋಮ್ | ಇಪ್ಪ್ವೊ/ಇಪ್ಪು್ವೊ, ಕಟ್ಟು್ಪೊ | ಅಂದೆಮು/ಅನೆದಮು, ಚೂತುಮು/ಚೂಚೆದಮು | ಅಂಟಾಮ್(ಉ), ಚೂಸ್ತಾಮ(ಉ)
೨ಪು ತ್ರಿ ಏಕ | ಇರ್ಪಯ್/ಇರ್ಪೆ | ಇರುವೆ/ಇರುವಿ?, ಹೇಳುವೆ/ಹೇಳುವಿ? | ಇರು್ಪ್ಪೇ | ಇಪ್ಪ್ವ/ಇಪ್ಪು್ವ, ಕಟ್ಟು್ವ | ಅಂದುವು/ಅನೆದವು, ಚೂತುವು/ಚೂಚೆದವು | ಅಂಟಾವ್(ಉ), ಚೂಸ್ತಾವ್(ಉ)
೨ಪು ತ್ರಿ ಬಹು | ಇರ್ಪಿರಿ?, ಪೇಳ್ವಿರಿ | ಇರುವಿರಿ, ಹೇಳುವಿರಿ | ಇರು್ಪ್ಪಿಂಗ | ಇಪ್ಪ್ವರು್/ಇಪ್ಪು್ವರು್, ಕಟ್ಟು್ಪರು್ | ಅಂದುರು/ಅಂಡ್ರು/ಅನೆದರು, ಚೂತುರು/ಚೂಚೆದರು | ಅಂಟಾರು, ಚೂಸ್ತಾರು
೩ಪು ಪುಂ ಏಕ | ಇರ್ಪನ್, ಪೇಳ್ವನ್ | ಇರುವ/ಇರುವನು, ಹೇಳುವ/ಹೇಳುವನು | ಇರುಪ್ಪಾನ್ | ಇಪ್ಪ್ವೆ/ಇಪ್ಪು್ವೆ, ಕಟ್ಟು್ಪೆ | ಅನುನು, ಚೂಚುನು | ಅಂಟಾ/ಅಂಟುಂದಿ, ಚೂಸ್ತಾಡು/ಚೂಸ್ತುಂದಿ
೩ಪು ಸ್ತ್ರೀ ಏಕ | ಇರ್ಪಳ್, ಪೇಳ್ವಳ್| ಇರುವಳು, ಹೇಳುವಳು | ಇರು್ಪ್ಪಾ(ಳ್?) | ಇಪ್ಪ್ಪಳು್/ಇಪ್ಪು್ವಳು್, ಕಟ್ಟು್ಪಳು್ | ಅನುನು, ಚೂಚುನು | |
೩ಪು ಪುಂಸ್ತ್ರೀ ಬಹು | ಇರ್ಪರ್, ಪೇಳ್ವರ್ | ಇರುವರು, ಹೇಳುವರು | ಇರು್ಪ್ಪಾರು್, ಒಡೆಪ್ಪಾಂಗ | ಇಪ್ಪ್ವರು್/ಇಪ್ಪು್ವರು್, ಕಟ್ಟು್ಪರು್ | ಅಂದುರು/ಅಂಡ್ರು/ಅನೆದರು, ಚೂತುರು/ಚೂಚೆದರು | ಅಂಟಾರು, ಚೂಸ್ತಾರು
3ಪು ನಪುಂ ಏಕ | ಇರ್ಪುದು, ಪೇಳ್ವುದು | ಇರುವುದು, ಹೇಳುವುದು | ಇರು್ಕ್ಕುಮ್, ಒಡೆಕ್ಕುಮ್/ಒಡೆಯುಮ್ | ಇಪ್ಪುಂಡು್/ಇಪ್ಪುಣು, ?/ಕಟ್ಟುಣು | ಅನುನು, ಚೂಚುನು | ಅಂಟುಂದಿ, ಚೂಸ್ತುಂದಿ
೩ಪು ನಪುಂ ಬಹು | ಇರ್ಪುವು, ಪೇಳ್ವುವು | ಇರುವುವು/ಇರುವವು, ಹೇಳುವುವು/ಹೇಳುವವು | | ಇಪ್ಪ್ವೊ/ಇಪ್ಪು್ವೊ, ಕಟ್ಟು್ಪೊ | ಅನುನು, ಚೂಚುನು | ಅಂಟಾಯ್, ಚೂಸ್ತಾಯ್

### ಕ್ರಿಯೆಯ ಅಲ್ಲಗಳೆಯುವ ಕ್ರಿಯಾಪದರೂಪಗಳು

ಆಖ್ಯಾತಗಳು | ಹಳಗನ್ನಡ | ಹೊಸಗನ್ನಡ | ತಮಿಳು | ತುಳು | ತೆಲುಗು
--- | --- | --- | --- | ---  | ---
೧ಪು ತ್ರಿ ಏಕ | ಇರೆನ್, ಬರೆನ್, ಪೇಳೆನ್, ಮಾಡೆನ್ | `ಇರೆ`/ಇರೆನು, ಬರೆ/ಬರೆನು, `ಹೇಳೆ`/ಹೇಳೆನು, ಮಾಡೆ/ಮಾಡೆನು | ಕಾಣೇನ್? | ಇಪ್ಪಯೆ್, ಬರಯೆ್, ಪೋವಯೆ್, ಕೇಣಯೆ್, ಕಟ್ಟಯೆ್ | ಚೆಪ್ಪನು?
೧ಪು ತ್ರಿ ಬಹು | ಇರೆಮ್?/ಇರೆವು, ಪೆೇಳೆಮ್?/ಪೇಳೆವು | ಇರೆವು, ಹೇಳೆವು | ಕಾಣೇಮ್?/ಕಾಣೋಮ್? | ಇಪ್ಪಯ/ಇಪ್ಪುಯೊ, ಕೇಣಯ/ಕೇಣಯೊ | ಚೆಪ್ಪನು?
೨ಪು ತ್ರಿ ಏಕ | ಇರಯ್?/`ಇರೆ`, ಪೇಳಯ್?/ಪೆೇಳೆ | `ಇರೆ`, `ಹೇಳೆ` | ಕಾಣಾಯ್? | ಇಪ್ಪಯ, ಕೇಣಯ | ಚೆಪ್ಪನು?
೨ಪು ತ್ರಿ ಬಹು | ಇರಿರ್?, ಪೇಳಿರ್ | ಇರಿರಿ?/ಇರಿ?, ಹೇಳಿರಿ?/ಹೇಳಿ? | ಕಾಣೀರ್ಗಳ್? | ಇಪ್ಪಯರು್, ಕೇಣಯರು್ | ಚೆಪ್ಪನು?
೩ಪು ಪುಂ ಏಕ | ಇರನ್, ಪೇಳನ್ | ಇರ/ಇರನು, ಹೇಳ/ಹೇಳನು | ಕಾಣಾನ್? | ಇಪ್ಪಯೆ, ಕೇಣಯೆ | ಚೆಪ್ಪನು?
೩ಪು ಸ್ತ್ರೀ ಏಕ | ಇರಳ್, ಪೇಳಳ್ | ಇರಳು, ಹೇಳಳು | ಕಾಣಾಳ್? | ಇಪ್ಪಯಳು್, ಕೇಣಯಳು್ | ಚೆಪ್ಪನು?
೩ಪು ಪುಂಸ್ತ್ರೀ ಬಹು | ಇರರ್, ಪೇಳರ್ | ಇರರು, ಹೇಳರು | ಕಾಣಾರ್ಗಳ್? | ಇಪ್ಪಯರು್ಮ ಕೇಣಯರು್ | ಚೆಪ್ಪನು?
3ಪು ನಪುಂ ಏಕ | ಇರದು, ಪೇಳದು | ಇರದು, ಹೇಳದು | ಕಾಣಾದು್? | ಇಪ್ಪಂದು್/ಇಪ್ಪನು್, ಕೇಣಂದು್/ಕೇಣನು್ | ಚೆಪ್ಪನು?
೩ಪು ನಪುಂ ಬಹು | ಇರವು, ಪೇಳವು | ಇರವು, ಪೇಳವು | ಕಾಣಾ? | ಇಪ್ಪಯ/ಇಪ್ಪಯೊ, ಕೇಣಯ/ಕೇಣಯೊ | ಚೆಪ್ಪನು?

### ವಿಧ್ಯರ್ಥಕ, ಅಂದರೆ, ಅಪ್ಪಣೆ ಅಥವಾ ಬೇಡಿಕೆ ಮಾಡುವ ಕ್ರಿಯಾಪದರೂಪಗಳು

ಆಖ್ಯಾತಗಳು | ಹಳಗನ್ನಡ | ಹೊಸಗನ್ನಡ | ಹಳೆ ತಮಿಳು | ಹೊಸ ತಮಿಳು | ತುಳು | ಹಳೆ ತೆಲುಗು | ಹೊಸ ತೆಲುಗು
--- | --- | --- | --- | ---  | --- | --- | ---
೨ಪು ತ್ರಿ ಏಕ | ಮಾಡು/ಮಾಡಯ್/ಮಾಡ | ಮಾಡು/ಮಾಡ | ಕೇಳೋ್?, ಪಾಡು್, ಚೆಲ್ಲಾಯ್, ಉಣ್ಮು್?, ಉಳ್ಳುಮೋ, ಚೆಯ್ಮ್ಮೇ, ತೆರಿದಿ? | ಚೆಯ್ಯಿ, ಪಡಿ, ಪೋ | ಮಲ್ಪು್/ಮಾಂಪು್, ತಿನು್ | ಚೆಪ್ಪು(ಮು) | ಚೆಪ್ಪು
೨ಪು ತ್ರಿ ಬಹು | ಮಾಡಿಂ/ಮಾಡಿ? | ಮಾಡಿ/ಮಾಡಿರಿ | ಚೇರ್ಮಿನ್, ಚೆಲ್ಲೀರ್ | ವಾರುಮ್, ಕೊಡುಂಗಳ್/ಕೊಡುಂಗೋ | ಮಲ್ಪಿ/ಮಮ್ಪು್ಲೆ್/ಮಾಂಪಿ/ಮಾಂಪು್ಲೆ್ | ಚೆಪ್ಪುಂಡು/ಚೆಪ್ಪು್ಡು? | ಚೆಪ್ಪಂಡಿ

### ವಿಧ್ಯರ್ಥಕ ಹಾಗೂ ಅಲ್ಲಗಳೆಯುವ ಕ್ರಿಯಾಪದರೂಪಗಳ ಹೋಲಿಕೆ

ಭಾಷೆಗಳು | ವಿಧಿ ೨ಪು ತ್ರಿ ಏಕ | ಅಲ್ಲ ೨ಪು ತ್ರಿ ಏಕ | ಅಲ್ಲ ೩ಪು ಪುಂ ಏಕ | ವಿಧಿ ೨ಪು ತ್ರಿ ಬಹು | ಅಲ್ಲ ೨ಪು ತ್ರಿ ಬಹು
--- | --- | --- | --- | --- | ---
ಹಳಗನ್ನಡ | ಮಾಡು/`ಮಾಡಯ್`/`ಮಾಡ` | `ಮಾಡಯ್`/ಮಾಡೆ | ಮಾಡನ್/`ಮಾಡ`? | ಮಾಡಿಂ/`ಮಾಡಿ` | `ಮಾಡಿರ್`
ಹೊಸಗನ್ನಡ | ಮಾಡು/`ಮಾಡ` | ಮಾಡೆ | ಮಾಡನು/`ಮಾಡ` | `ಮಾಡಿ`/`ಮಾಡಿರಿ` | `ಮಾಡಿ`?/`ಮಾಡಿರಿ`?
ತಮಿಳು | ಪಾಡು್/`ಪಾಡಾಯ್`? | `ಪಾಡಾಯ್`? | ಕಾಣಾನ್? | `ಚೆಲ್ಲೀರ್` | `ಚೆಲ್ಲೀರ್`?/ಚೆಲ್ಲೀರ್ಗಳ್?
ತುಳು | ಮಲ್ಪು್/ಮಾಂಪು್ | ಮಲ್ಪಯ/ಮಾಂಪಯ | ಮಲ್ಪಯೆ/ಮಾಂಪಯೆ | ಮಲ್ಪಿ/ಮಲ್ಪು್ಲೆ/ಮಾಂಪಿ/ಮಾಂಪು್ಲೆ | ಮಲ್ಪಯರು್/ಮಾಂಪಯರು್
ತೆಲುಗು | ಚೆಪ್ಪು(ಮು) | ಚೆಪ್ಪನು? | ಚೆಪ್ಪನು? | ಚೆಪ್ಪುಂಡು/ಚೆಪ್ಪು್ಡು/ಚೆಪ್ಪಂಡಿ | ಚೆಪ್ಪನು?

## ಸಾರಾಂಶ

## ತಿದ್ದುಪಡಿ

ತಿದ್ದುಪಡಿಯನ್ನು ಇನ್ನೂ ಹೆಚ್ಚು ವಿವರವಾಗಿ [ಇಲ್ಲಿ](../../../commits/main/content/ಕ್ರಿಯಾಪದಗಳ%20ಹೊತ್ತುಗೊತ್ತು.md) ನೋಡಬಹುದು.
